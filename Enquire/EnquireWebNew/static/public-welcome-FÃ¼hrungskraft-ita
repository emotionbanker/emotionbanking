<b>Gentili collaboratrici e collaboratori,</b>
<p>
 Vi informiamo che la Vostra banca prende parte al concorso “Victor-Banca dell’anno”. Nell’ambito del concorso verrà premiata la banca che nell’intera area mitteleuropea si sarà rivelata la migliore in tema di strategie, clientela, personale, management e cultura aziendale.
</p>
<p>
Oltre che alla clientela, il sondaggio verrà somministrato anche ai collaboratori e al personale direttivo. Ci preme pertanto conoscere la vostra opinione, essere informati sulle vostre esperienze e osservazioni quotidiane, sapere che cosa giudicate positivamente e che cosa a vostro avviso necessita di ulteriori interventi migliorativi.
</p>
<p>
Ogni banca riceverà un rapporto dettagliato con i risultati dei sondaggi. Avrete così l’opportunità di fornire un feedback alla Vostra azienda, di metterne in risalto i pregi, ma anche di proporre interventi correttivi. È quindi nel vostro interesse rispondere alle domande con la massima accuratezza.
</p>
<p>
<b>Modalità di risposta:</b><br/>
Fra le opzioni di risposta non troverete la mera dicotomia giusto/sbagliato, poiché ciò che veramente ci preme è la vostra opinione. Nella maggior parte dei casi troverete una serie di cinque risposte in scala decrescente, che vi permetteranno di esprimere con precisione il vostro parere. Ed inoltre Vi offriamo la possibilità di formulare dettagliatamente le vostre proposte sulle problematiche in essere.
</p>
<p>
<b>Anonimato</b><br/>
All’interno del questionario troverete alcune domande inerenti ai vostri dati personali. La raccolta di questi dati consente di condurre analisi per singoli gruppi di persone ed è finalizzata alla verifica dell’indagine campione. L’ente organizzatore del concorso “Victor” fornirà alle banche partecipanti unicamente dati aggregati, garantendo in tal modo il più assoluto anonimato.</b>
</p>
<p>
<b>Vi ringraziamo cordialmente per la collaborazione!</b>
</p>
<a href='?form'>Cliccate qui per dare inizio al questionario</a>